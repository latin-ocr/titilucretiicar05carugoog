6 Τ. LUCRB'TII CARI

Primum Graius homo mortaleis tollere contra '
Est oculos ausus, primusque obsistere contra:
Quem nec fama detlm, nec fulmina, nec minitanti
Murmure compressit coelurn, sed eo magis acrem
Virtutem irritat animi, confringere ut arcta
Naturae primus portarum claustra cupiret.

Ergo vivida vis animi pervicit, et extra

Processit longe flammantia moenia mundi3

Atque omne immensum peragravit mente animoque:
Unde refert nobis victor quid possit oriri,

Quid nequeat3 finita potestas denique quoique
Quanam sit ratione, atque alte terminus haerens.
Quare Rolligio pedibus subjecta vicissim
Obteritur, nos exaequat victoria coelo.

Illud in his rebus vereor, nc forte rearis

Impia te rationis inire elementa, viamque
Endogredi sceleris: quod contra, saepius illa
Relligio peperit scelerosa atque impia facta:
Aulide quo pacto Triviai virginis aram
Iphianassai turparunt sangnine foede

. Ductores Danaum, delecti, prima virorum.
Quoi simul infula virgineos circumdata comptus
Ex utraque pari malarum parte profusa est,

· Et moestum simul ante aras adstare parentem
Sensit, et hunc propter ferrum celare ministros,
Adspectuque suo lacrymas effundere civeis,

 

