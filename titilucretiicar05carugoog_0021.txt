 

 

12 T. LUCRl-:TII CARI

Donec vis obiit, quae res diverberet ictu,
Ant intus penetret per inania, dissolvatque,
Nullius exitium patitur natum videri.

Praeterea, quaecunque vetustate amovet aetas,
Si penitus perimit consumens materiem omnem,
Unde animale genus generatim in lumina vitae
Redducit Venus! aut redductum daedala tellus
Unde alit, atque auget, generatim pabula praebens!
Unde mare ingenui fontes, externaque longe
Flumina suppeditant? unde aether sidera pascit!
Omnia enim debet, mortali corpore quae sunt,
Infinita aetas consumse, anteacta diesque.

Quod, si in eo spatio, atque anteacta aetate suere,
E quibus haec renim consistit summa refecta,
Immortali sunt natura praedita certe.

Haud igitur possunt ad nilum quaeque reverti.

Denique res omneis eadem vis causaque volgo
Conficeret, nisi materies aeterna teneret
Inter se nexas minus aut magis endopediteÍ¾
Tactus enim lethi satis esset causa profecto:
Quippe, ubi nulla forent aeteruo corpore, eorum
contextum vis deberet dissolvere quaeque.

At nunc, inter se quia nexus principiorum
Dissimiles constant, aeternaque materies est,
Incolumi remanent res corpore, dum satis acris
Vis obeat pro textura cujusque reperta.

