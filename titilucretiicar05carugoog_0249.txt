240 ' T. LUCRETII CARI ,

Unde etiarn libitum est stirpeis committere ramis3 ’
Et nova defodere in terram virgulta per agros :·
Inde aliam atque aliam culturam dulcis agelli ’
Tentabant, fructusque feros mansuescere 'terra
Cernebant indulgendo, blandeque colendo,

Inque dies magis in montem succedere sylvas

Cogebant, infraque locum concedere cultis:

Prata, lacus, rivos, segetes, vinetaque laeta
Collibus et campis ut haberent, atque olearum·
Caerula ¹distinguens inter plaga currere posset
Per tumulos,·et convalleiS, camposque profusa:
· Ut nunc esse vides vario distincta lepore
Omnia, quae pomis intersita dulcibus ornant3
Arbustisque tenent felicibus obsita circum.
’ At liquidas avium voces imitarier ore
Ante fuit multo, qnam laevia carmina cantu
Concelebrare homines possent, aureisque juvare. ·
Et zephyri cava per calamorum sibila primum
Agresteis docuere cavas inflare cicutas:
Inde minutatim dulceis didicere querelae,
Tibia quas'fundit digitis pulsata canentum, .
Avia per¹ nemora, ac sylvas saltusque reperta, 2·
· Per loca pastorum deserta, atque otia dia:
Sic unum quidquid paullatim protrahit aetas
In medium, ratioque in luminis eruit oras
’ Haec animos ollis mulcebant atque juvabant

 

