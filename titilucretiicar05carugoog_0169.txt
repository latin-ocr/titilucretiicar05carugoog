roo r. Lucanam cunr

Finitimi fingunt, et Faunos esse loquuntur3
Quorum noctivago strepitu, ludoque jocanti
Adfirmant volgo taciturna silentia rumpi,
Chordarumque sonos fieri, dulceisque querelas,
Tibia quas fundit digitis pulsata canentum:

Et genus agricolum late sentiscere, quom Pan
Pinea semiferi capitis velamina quassans, “
Unco saepe labro calamos percurrit hianteiS,
Fistula silvestrem ne cesset fundere musam.
Caetera de genere hoc monstra ac portenta loquuntur,
Ne loca deserta ab divis quoque forte putentur
Sola tenere ; ideo jactant miracula dictis:

Aut aliqua ratione alia ducuntur, ut omne

Humanum genus est avidum nimis auricularum. ’

Quod superest, non est mirandum, qua ratione
Quae loca per nequeunt oculi res cernere apertae,
Haec loca per voces veniant, aureisque lacessant:
Quom loquimur clausis foribus quod saepe videmus:
Nimirum, quia vox per flexa foramina rerum
Incolumis transire potest, simulacra renutant:
Perseinduntur euim, nisi recta foramina tranant3
Qualia snut vitri, species quae transvolat omnis.

Praeterea, parteis in, cunctas dividitur vex,

Ex aliis aliae quoniam gignuntur, uhi una
’ Dissiluit semel in multas exorta‚·quasi ignis
Saepe solet scintilla suos se spargere in igneist'

 

