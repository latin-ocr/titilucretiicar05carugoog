170 Τ. LUCRETII CARI

Quam daret objectum parmai laeva per artem.
Scilicet et fessum corpus mandare quieti
Multo antiquius est, quam lecti mollia strata:
Et sedare sitim prius est, quam pocula, natum.
Haec igitur possent utendi cognita causa
Credier‚ ex usu quae sunt vitaque reperta.
Illa quidem seorsum sunt omnia, quae prius ipsa
Nata, dedere suae post notitiam utilitatis:
Quo genere in primis sensus et membra videmus ⁸
Quare etiam atque etiam procul est ut credere possiS,
Utilitatis oh officium potuisse creari.
Illud item non est mirandum, corporis ipsa
Quod natura cibum quaerit quoiusque animantis3

Quippe etenim fluere atque recedere corpora rebus

Multa modis multis docui, sed plurima debent

Ex animalibus iis quae sunt exercita motu3

Multaque per sudorem ex alto pressa feruntur,

Multa per os exhalantur, quom languida anhelant.

His igitur rebus rarescit corpus3 et omnis

· Subruitur natura, dolor quam consequitur rem:

Propterea capitur cibus, ut suffulciat artuS,

Et recreet vireis interdatus, atque patentem

Per membra ae venas ut amorem obturet edendi.
Humor item discedit in omnia quae loca cunque

Poscunt humorem, glomerataque multa vaporis

Corpora, quae stomacho praebent incendia nostro,

 

