LIBER QUARTUS· 155

Somnus etin summa corpus jacet omne quiete ;

Tum vigilare tamen nobie, et membra movere

Nostra videmur, et in noctis caligine caeca

Cernere censemus solem, lumenque diurnum:

Conclusoque loco coelum, mare, flumina, monteis

Mutare, et campos pedibus transire videmur:

Et sonitus audire, severa silentia noctis

Undique quom constent, et reddere dicta tacentes.
Caetera de genere hoc mirande multa videmus,

Quae violare fidem quasi sensibus omnia quaerunt 3

Nequidquam: quoniam pars horum maxima fallit

Propter opinatus animi quos addimus ipsi,

Pro visis ut sint, quae non sunt sensibus visa. 'j

Nam nihil egregius, quam res secernere apertas

Adubiis, animus quas ab se protinus addit.
Denique, nil sciri si quis putat, id quoque nescit

Au sciri possit, quoniam nil scire fatetur:

Hunc igitur contra mittam contendere causam,

Ι Qui capite ipse s'uo in statuit vestigia sese. ’

Et tamen hoc quoque uti concedam scire, at id ipsum

Quaeram, (quom in rebus veri nil viderit ante,)

Unde sciat, quid sit scire, et nescire vicissim:

Notitiam veri quaeres, falsique crebrit ;

Et dubium certo quaeres differre probarit?
Invenies primis ab sensibus esse creatam

. Notitiam veri, neque sensus posse refelli:

 

