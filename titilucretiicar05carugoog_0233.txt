224 T· LUCRETII CARI

· Humida saxa super viridi stillantia musco:

Et partim plano scatere atque erumpere campo.
Necdum res igni scibant tractare, nec uti

Pellibus, et spoliis corpus vestire ferarum:

Sed nemora, atque cavos monteis, sylvasque colebant,

Et frutices inter condebant squalida membra, '.

Verbera ventorum vitare imbreisque coacti:

Nec commune bonum poterant spectare, nec ullis

Moribus inter se scibant, nec legibus uti:

Quod quoique obtulerat praedae fortuna, ferebat,

Sponte sua sibi quisque valere et vivere doctus. ·

Et Venus in sylvis jungebat corpora amantum.

Conciliabat enim vel mutua quamque cupido,

, Vel violenta viri vis, atque impensa libido:

Vel pretium, glandes, atque arbuta, vel pira lecta.

Et manuum mira freti virtute pedumque,
Consectabantur silvestria saecla ferarum .
Missilibus saxis et magno pondere clavae,
Multaque vincebant, vitabant pauca latebris:
Setigerisque pares suibus silvestria membra·

“ Nuda dabantterrae nocturno tempore capti,
Circum se foliis ac frondibus involventes.l

Nec plangore diem magne, solemque per agros
Quaerebant pavidi, palantes noctis in umbrisz ἱ
Sed taciti respectabant, somnoque sepulti,
Dum rosea face sol inferret lumina cralo·

 

