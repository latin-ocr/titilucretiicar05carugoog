LIBER SEXTUS· 283

‘ Barbigeras oleaster eo juratusque capellas, ,
Diffluat ambrosia quasi vero et nectare tinctus:
At nihil est homini frunde hac quod amarius exstet.
Denique· amaracinum fugitat sus, et timet omne ’

Unguentum3 nam, setigeris subus acre venenum est,

Quod nos interdum tanquam recreare videtur.
At contra nobis coenum teterrima quom sit
Spurcities, eadem subus haec res munda videtur,
Insatiabiliter toti ut volvantur ibidem.

Hoc etiam superest, ipsa quam dicere de re
Adgredior, quod dicendum prius esse videtur.
Multa foramina quom variis sint reddita rebus,
Dissimili inter se natura praedita debent
Esse, et habere suam naturam quaeque, viasque.
Quippe etenim varii sensus animantibus insunt,
Quorum quisque suam proprie rem percipit in se:
Nam penetrare alia sonitus, aliaque saporem Ν

⁴ Cernimus e succis, alia nidoris odores,
Propter dissimilem naturam, textaque rerum.
Praeterea manare aliud per saxa videtur,
Atque aliud per ligna, aliud transire per aurum, '
Argen toque foras aliud, vitroque meare.
Nam fluere hac species, illac calor ire videtur;
Atque aliis aliud citius transmittere eadem:
Scilicet id fieri cogit natura viarum, ¹

Multimodis varians, ut paullo ostendimus ante· ’
2 t> 2

 

