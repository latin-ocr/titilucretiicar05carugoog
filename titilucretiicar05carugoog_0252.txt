traua naturus. ma

Auxilia et socios jam, pacto foedere habebant:
Carminibus quom res gestas coepere poetae
Tradere3 nec multo prius sunt elementa reperta.
Propterea quid sit prius actum respicere aetas
Nostra nequit, nisi qua ratio vestigia monstrat.
, Navigia, atque agri culturae, moenia, legeS,
Arma, vias, vesteis, et caetera de genere horum,
‚Å¥ Praemia, delicias quoque vitae funditus omneiS,
Carmina, picturae, et daedala signa polire,
Usus, et impigrae simul experientia mentis
Paullatim docuit pedetentim progredienteis.
Sic unum quidquid paullatim protrahit aetas
In medium, ratioque in luminis eruit oras:
Namque alid ex alio clarescere corde videmus
Artibus, ad summum donec venere cacumen.

 

