204 Τ. LUCRETII CARI

Tandem conveniant ea, quae conventa repente

Magnarum rerum fiant exordia saepe,

T errai, mariS, et coeli, generisque animantum.
Hic neque turn solis rota cerui lumine largo

Altivolans poterat, neque magni sidera mundi,

Nec mare, nee coelum, neo denique terra, neque aer,

Nec similis nostris rebus res ulla videri:

Sed nova tempestas quaedam, molesque coorta.

Diffugere inde loci partes coepere, paresque

Cum paribus jungi reS, et discludere mundum,

Membraque dividere, et magnas disponere parteis

Omnigenis e principiis, discordia quorum

Intervalla, vias, connexuS, pondera, plagas

Concursus, motus turbabat, proelia miscens,
Propter dissimileis formas variasque figuras;
Quod non omnia sic poterant conjuncta manere,
Nec motus inter sese dare convenienteis:

Hoc cst a terris altum secernere coelum,

Et seorsum mare uti secreto humore pateret,

Seorsus item puri secretique aetheris ignes,

Quippe etenim primum terrai corpora quaeque,
Propterea quod erant gravia, et perplexa, coibant,
ln medioque imas capiebant omnia sedes:

Quae quanto magis inter se perplexa coibant,
'l'am magis expressere ea, quae mare, sidera, solem,
Lunamque efficerent, et magui moeuia mundi. .

 

