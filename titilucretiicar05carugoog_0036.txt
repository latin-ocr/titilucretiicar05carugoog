. LIBER PRIMUS.. a?

Quippe ubi dimidiae partis pars semper habebit
Dimidiam partem, nec res perfiniet ulla·
Ergo rerumintcr summam, minimamque, quid escit!
Non erit ut distent: nam, quamvis funditus omnis
Summa sit infinita, tamen, parvissima quae sunt, ’
Ex infinitis constabunt. partibus aeque.
Quoi quoniam ratio reclamat vera, negatque
Credere posse animum, victus fateare necesse est,
Esse ea quae nullis jam praedita partibus exstent,
Et minima-constent natura, Quae quoniam sunt,
·Illa quoque esse tibi solida, atque aeterna, fatendum. .
Denique, ni minimas in parteis cuncta resolvi
Cogere consuesset rernm natura creatrix,
- J am nihil ex illis 'eadem reparare valeret:
Propterea quia, quae multis sunt partibus aucta,
Non possunt ea, qnae debet genitalis habere
Materiae, varios connexus, pondera,.plagas,
Concursus, motus,·per qum resquaeque geruntur.
Porro, si nulla est frangendis reddita finis
Corporibus, tamen ex aeterno tempore quasdam
Nunc etiam superare neeesse est corpora rebus,
,Quae nondum clueant ullo tentata 'periclor
At qnoniam. fragili natura praedita constant,
Discrepat aeternnm tempus potuisse manere· .

Innumerabilibus plagis vexata per aevom.

 

